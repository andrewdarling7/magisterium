<head>
  <meta charset="UTF-8">
  <title>Nostra Aetate</title>
  <link rel="icon" type="image/x-icon" href="Utilities/Favicons/VaticanII.png">
  <link rel="stylesheet" href="Utilities/style.css">
  <meta name="searchable" content="true">
  <meta name="title" content="Nostra Aetate">
  <meta name="author" content="Second Vatican Council"> <!-- optional -->
  <meta name="year" content="1965"> <!-- optional -->
  <meta name="tags" content="Interfaith, Vatican II"> <!-- optional, comma-separated -->
</head>

<body>


  <!-- this little section is all the top bit, replaces the mybutton and english/latin toggles -->
  <div class="font-size-control" role="region" aria-label="Page controls">
    <div class="font-size-control-left">
      <label for="fontSizeSlider">Text size</label>
      <input id="fontSizeSlider" type="range" min="14" max="80" step="1" value="16" aria-describedby="fontSizeHelp" />
      <span id="fontSizeHelp" class="sr-only">Use left and right arrows to adjust the page text size</span>
    </div>
    <div class="font-size-control-center" id="language-controls" aria-label="Language columns">
      <label><input type="checkbox" id="toggle-english" checked> English</label>
      <label><input type="checkbox" id="toggle-latin" checked> Latin</label>
    </div>
    <div class="font-size-control-right">
      <button type="button" id="backToTopBtn" title="Go to top">Top</button>
    </div>
  </div>


  <p><a href="index.html">Home</a></p>
  <h4>Other Groups:</h4>
  <p><a href="index-VaticanII.html">Vatican II</a></p>

  <div style="text-align: center;">
    <h1>Nostra Aetate</h1>
    <h2><i>Declaration on the Relation of the Church to Non-Christian Religions</i></h2>
    <h3>October 28, 1965</h3>
    <h4>Pope Paul VI</h4>
    <p><a href="https://www.vatican.va/archive/aas/documents/AAS-58-1966-ocr.pdf#page=740" target="blank">Authoritative Original Source: AAS 58 (1966) p704</a></p>
  </div>
  <button style="display: none;" class="showall">Expand/Collapse All</button>

  <hr>

  <table>
    <tr>
      <td class="english"><a href="https://www.vatican.va/archive/hist_councils/ii_vatican_council/documents/vat-ii_decl_19651028_nostra-aetate_en.html" target="blank">English Source: Vatican Website</a></td>
      <td class="latin"><a href="https://www.vatican.va/archive/hist_councils/ii_vatican_council/documents/vat-ii_decl_19651028_nostra-aetate_lt.html" target="blank">Latin Source: Vatican Website</a></td>
    </tr>


    <tr id="1">
      <td class="english"><span class="sectionnumber">§1 </span>In our time, when day by day mankind is being drawn closer together, and the ties between different peoples are becoming stronger, the Church examines more closely her relationship to non-Christian religions. In her task of promoting unity and love among men, indeed among nations, she considers above all in this declaration what men have in common and what draws them to fellowship.</td>
      <td class="latin"><span class="sectionnumber">§1 </span>Nostra aetate, in qua genus humanum in dies arctius unitur et necessitudines inter varios populos augentur, Ecclesia attentius considerat quae sit sua habitudo ad religiones non-christianas. In suo munere unitatem et caritatem inter homines, immo et inter gentes, fovendi ea imprimis hic considerat quae hominibus sunt communia et ad mutuum consortium ducunt.</td>
    </tr>
    <tr>
      <td class="english">One is the community of all peoples, one their origin, for God made the whole human race to live over the face of the earth.<span class="footnumber">(1)</span><span class="footnote">Cf. <i>Acts</i> 17:26</span> One also is their final goal, God. His providence, His manifestations of goodness, His saving design extend to all men,<span class="footnumber">(2)</span><span class="footnote">Cf. <i>Wis</i>. 8:1; <i>Acts</i> 14:17; <i>Rom</i>. 2:6-7; 1 <i>Tim</i>. 2:4</span> until that time when the elect will be united in the Holy City, the city ablaze with the glory of God, where the nations will walk in His light.<span class="footnumber">(3)</span><span class="footnote">Cf. <i>Apoc</i>. 21:23f.</span></td>
      <td class="latin">Una enim communitas sunt omnes gentes, unam habent originem, cum Deus omne genus hominum inhabitare fecerit super universam faciem terrae,<span class="footnumber">(1)</span><span class="footnote">Cfr. <i>Act</i>. 17, 26.</span> unum etiam habent finem ultimum, Deum, cuius providentia ac bonitatis testimonium et consilia salutis ad omnes se extendunt,<span class="footnumber">(2)</span><span class="footnote">Cfr. <i>Sap</i>. 8,1; <i>Act</i>. 14,17; <i>Rom</i>. 2,6-7; 1 <i>Tim</i>. 2, 4.</span> donec uniantur electi in Civitate Sancta, quam claritas Dei illuminabit, ubi gentes ambulabunt in lumine eius.<span class="footnumber">(3)</span><span class="footnote">Cfr. <i>Apoc</i>. 21,23-24.</span></td>
    </tr>
    <tr>
      <td class="english">Men expect from the various religions answers to the unsolved riddles of the human condition, which today, even as in former times, deeply stir the hearts of men: What is man? What is the meaning, the aim of our life? What is moral good, what is sin? Whence suffering and what purpose does it serve? Which is the road to true happiness? What are death, judgment and retribution after death? What, finally, is that ultimate inexpressible mystery which encompasses our existence: whence do we come, and where are we going?</td>
      <td class="latin">Homines a variis religionibus responsum exspectant de reconditis condicionis humanae aenigmatibus, quae sicut olim et hodie corda hominum intime commovent: quid sit homo, quis sensus et finis vitae nostrae, quid bonum et quid peccatum, quem ortum habeant dolores et quem finem, quae sit via ad veram felicitatem obtinendam, quid mors, iudicium et retributio post mortem, quid demum illud ultimum et ineffabile mysterium quod nostram existentiam amplectitur, ex quo ortum sumimus et quo tendimus.</td>
    </tr>
    <tr id="2">
      <td class="english"><span class="sectionnumber">§2 </span>From ancient times down to the present, there is found among various peoples a certain perception of that hidden power which hovers over the course of things and over the events of human history; at times some indeed have come to the recognition of a Supreme Being, or even of a Father. This perception and recognition penetrates their lives with a profound religious sense. Religions, however, that are bound up with an advanced culture have struggled to answer the same questions by means of more refined concepts and a more developed language. Thus in Hinduism, men contemplate the divine mystery and express it through an inexhaustible abundance of myths and through searching philosophical inquiry. They seek freedom from the anguish of our human condition either through ascetical practices or profound meditation or a flight to God with love and trust. Again, Buddhism, in its various forms, realizes the radical insufficiency of this changeable world; it teaches a way by which men, in a devout and confident spirit, may be able either to acquire the state of perfect liberation, or attain, by their own efforts or through higher help, supreme illumination. Likewise, other religions found everywhere try to counter the restlessness of the human heart, each in its own manner, by proposing "ways," comprising teachings, rules of life, and sacred rites.</td>
      <td class="latin"><span class="sectionnumber">§2 </span>Iam ab antiquo usque ad tempus hodiernum apud diversas gentes invenitur quaedam perceptio illius arcanae virtutis, quae cursui rerum et eventibus vitae humanae praesens est, immo aliquando agnitio Summi Numinis vel etiam Patris. Quae perceptio atque agnitio vitam earum intimo sensu religioso penetrant. Religiones vero cum progressu culturae connexae subtilioribus notionibus et lingua magis exculta ad easdem quaestiones respondere satagunt. Ita in Hinduismo homines mysterium divinum scrutantur et exprimunt inexhausta fecunditate mythorum et acutis conatibus philosophiae, atque liberationem quaerunt ab angustiis nostrae condicionis vel per formas vitae asceticae vel per profundam meditationem vel per refugium ad Deum cum amore et confidentia. In Buddhismo secundum varias eius formas radicalis insufficientia mundi huius mutabilis agnoscitur et via docetur qua homines, animo devoto et confidente, sive statum perfectae liberationis acquirere, sive, vel propriis conatibus vel superiore auxilio innixi, ad summam illuminationem pertingere valeant. Sic ceterae quoque religiones, quae per totum mundum inveniuntur, inquietudini cordis hominum variis modis occurrere nituntur proponendo vias, doctrinas scilicet ac praecepta vitae, necnon ritus sacros.</td>
    </tr>
    <tr>
      <td class="english">The Catholic Church rejects nothing that is true and holy in these religions. She regards with sincere reverence those ways of conduct and of life, those precepts and teachings which, though differing in many aspects from the ones she holds and sets forth, nonetheless often reflect a ray of that Truth which enlightens all men. Indeed, she proclaims, and ever must proclaim Christ "the way, the truth, and the life" (John 14:6), in whom men may find the fullness of religious life, in whom God has reconciled all things to Himself.<span class="footnumber">(4)</span><span class="footnote">Cf 2 <i>Cor</i>. 5:18-19</span></td>
      <td class="latin">Ecclesia catholica nihil eorum, quae in his religionibus vera et sancta sunt, reicit. Sincera cum observantia considerat illos modos agendi et vivendi, illa praecepta et doctrinas, quae, quamvis ab iis quae ipsa tenet et proponit in multis discrepent, haud raro referunt tamen radium illius Veritatis, quae illuminat omnes homines. Annuntiat vero et annuntiare tenetur indesinenter Christum, qui est "via et veritas et vita" (Io 14,6), in quo homines plenitudinem vitae religiosae inveniunt, in quo Deus omnia Sibi reconciliavit.<span class="footnumber">(4)</span><span class="footnote">Cfr. 2 <i>Cor</i>. 5,18-19.</span></td>
    </tr>
    <tr>
      <td class="english">The Church, therefore, exhorts her sons, that through dialogue and collaboration with the followers of other religions, carried out with prudence and love and in witness to the Christian faith and life, they recognize, preserve and promote the good things, spiritual and moral, as well as the socio-cultural values found among these men.</td>
      <td class="latin">Filios suos igitur hortatur, ut cum prudentia et caritate per colloquia et collaborationem cum asseclis aliarum religionum, fidem et vitam christianam testantes, illa bona spiritualia et moralia necnon illos valores socio-culturales, quae apud eos inveniuntur, agnoscant, servent et promoveant.</td>
    </tr>
    <tr id="3">
      <td class="english"><span class="sectionnumber">§3 </span>The Church regards with esteem also the Moslems. They adore the one God, living and subsisting in Himself; merciful and all- powerful, the Creator of heaven and earth,<span class="footnumber">(5)</span><span class="footnote">Cf St. Gregory VII, <i>letter XXI to Anzir (Nacir), King of Mauritania</i> (Pl. 148, col. 450f.)</span> who has spoken to men; they take pains to submit wholeheartedly to even His inscrutable decrees, just as Abraham, with whom the faith of Islam takes pleasure in linking itself, submitted to God. Though they do not acknowledge Jesus as God, they revere Him as a prophet. They also honor Mary, His virgin Mother; at times they even call on her with devotion. In addition, they await the day of judgment when God will render their deserts to all those who have been raised up from the dead. Finally, they value the moral life and worship God especially through prayer, almsgiving and fasting.</td>
      <td class="latin"><span class="sectionnumber">§3 </span>Ecclesia cum aestimatione quoque Muslimos respicit qui unicum Deum adorant, viventem et subsistentem, misericordem et omnipotentem, Creatorem caeli et terrae,<span class="footnumber">(5)</span><span class="footnote">Cfr. S. Gregorios VII., <i>Epist. III</i>, 21 ad Anazir (Al-Nãşir), regem Mauritaniae, ed. E. Caspar in MGH, <i>Ep. Sel. II </i>(1920) I, p. 288, 11-15; PL 148, 451 A.</span> homines allocutum, cuius occultis etiam decretis toto animo se submittere student, sicut Deo se submisit Abraham ad quem fides islamica libenter sese refert. Iesum, quem quidem ut Deum non agnoscunt, ut prophetam tamen venerantur, matremque eius virginalem honorant Mariam et aliquando eam devote etiam invocant. Diem insuper iudicii expectant cum Deus omnes homines resuscitatos remunerabit. Exinde vitam moralem aestimant et Deum maxime in oratione, eleemosynis et ieiunio colunt.</td>
    </tr>
    <tr>
      <td class="english">Since in the course of centuries not a few quarrels and hostilities have arisen between Christians and Moslems, this sacred synod urges all to forget the past and to work sincerely for mutual understanding and to preserve as well as to promote together for the benefit of all mankind social justice and moral welfare, as well as peace and freedom.</td>
      <td class="latin">Quodsi in decursu saeculorum inter Christianos et Muslimos non paucae dissensiones et inimicitiae exortae sint, Sacrosancta Synodus omnes exhortatur, ut, praeterita obliviscentes, se ad comprehensionem mutuam sincere exerceant et pro omnibus hominibus iustitiam socialem, bona moralia necnon pacem et libertatem communiter tueantur et promoveant.</td>
    </tr>
    <tr id="4">
      <td class="english"><span class="sectionnumber">§4 </span>As the sacred synod searches into the mystery of the Church, it remembers the bond that spiritually ties the people of the New Covenant to Abraham's stock.</td>
      <td class="latin"><span class="sectionnumber">§4 </span>Mysterium Ecclesiae perscrutans, Sacra haec Synodus meminit vinculi, quo populus Novi Testamenti cum stirpe Abrahae spiritualiter coniunctus est.</td>
    </tr>
    <tr>
      <td class="english">Thus the Church of Christ acknowledges that, according to God's saving design, the beginnings of her faith and her election are found already among the Patriarchs, Moses and the prophets. She professes that all who believe in Christ-Abraham's sons according to faith-<span class="footnumber">(6)</span><span class="footnote">Cf. <i>Gal</i>. 3:7</span> are included in the same Patriarch's call, and likewise that the salvation of the Church is mysteriously foreshadowed by the chosen people's exodus from the land of bondage. The Church, therefore, cannot forget that she received the revelation of the Old Testament through the people with whom God in His inexpressible mercy concluded the Ancient Covenant. Nor can she forget that she draws sustenance from the root of that well-cultivated olive tree onto which have been grafted the wild shoots, the Gentiles.<span class="footnumber">(7)</span><span class="footnote">Cf. <i>Rom</i>. 11:17-24</span> Indeed, the Church believes that by His cross Christ, Our Peace, reconciled Jews and Gentiles. making both one in Himself.<span class="footnumber">(8)</span><span class="footnote">Cf. <i>Eph</i>. 2:14-16</span></td>
      <td class="latin">Ecclesia enim Christi agnoscit fidei et electionis suae initia iam apud Patriarchas, Moysen et Prophetas, iuxta salutare Dei mysterium, inveniri. Confitetur omnes Christifideles, Abrahae filios secundum fidem,<span class="footnumber">(6)</span><span class="footnote">Cfr. <i>Gal</i>. 3,7.</span> in eiusdem Patriarchae vocatione includi et salutem Ecclesiae in populi electi exitu de terra servitutis mystice praesignari. Quare nequit Ecclesia oblivisci se per populum illum, quocum Deus ex ineffabili misericordia sua Antiquum Foedus inire dignatus est, Revelationem Veteris Testamenti accepisse et nutriri radice bonae olivae, in quam inserti sunt rami oleastri Genti.<span class="footnumber">(7)</span><span class="footnote">Cfr. <i>Rom</i>. 11,17-24.</span> Credit enim Ecclesia Christum, Pacem nostram, per crucem Iudaeos et Gentes reconciliasse et utraque in Semetipso fecisse unum.<span class="footnumber">(8)</span><span class="footnote">Cfr. <i>Eph</i>. 2,14-16.</span></td>
    </tr>
    <tr>
      <td class="english">The Church keeps ever in mind the words of the Apostle about his kinsmen: "theirs is the sonship and the glory and the covenants and the law and the worship and the promises; theirs are the fathers and from them is the Christ according to the flesh" (Rom. 9:4-5), the Son of the Virgin Mary. She also recalls that the Apostles, the Church's main-stay and pillars, as well as most of the early disciples who proclaimed Christ's Gospel to the world, sprang from the Jewish people.</td>
      <td class="latin">Semper quoque prae oculis habet Ecclesia verba Apostoli Pauli de cognatis eius, "quorum adoptio est filiorum et gloria et testamentum et legislatio et obsequium et promissa, quorum patres et ex quibus est Christus secundum carnem" (Rom 9,4-5), filius Mariae Virginis. Recordatur etiam ex populo iudaico natos esse Apostolos, Ecclesiae fundamenta et columnas, atque plurimos illos primos discipulos, qui Evangelium Christi mundo annuntiaverunt.</td>
    </tr>
    <tr>
      <td class="english">As Holy Scripture testifies, Jerusalem did not recognize the time of her visitation,<span class="footnumber">(9)</span><span class="footnote">Cf. <i>Lk</i>. 19:44</span> nor did the Jews in large number, accept the Gospel; indeed not a few opposed its spreading.<span class="footnumber">(10)</span><span class="footnote">Cf. <i>Rom</i>. 11:28</span> Nevertheless, God holds the Jews most dear for the sake of their Fathers; He does not repent of the gifts He makes or of the calls He issues-such is the witness of the Apostle.<span class="footnumber">(11)</span><span class="footnote">Cf. <i>Rom</i>. 11:28-29; cf. dogmatic Constitution, <i>Lumen Gentium</i> (Light of nations) AAS, 57 (1965) pag. 20</span> In company with the Prophets and the same Apostle, the Church awaits that day, known to God alone, on which all peoples will address the Lord in a single voice and "serve him shoulder to shoulder" (Soph. 3:9).<span class="footnumber">(12)</span><span class="footnote">Cf. <i>Is</i>. 66:23; <i>Ps</i>. 65:4; <i>Rom</i>. 11:11-32</span></td>
      <td class="latin">Teste Sacra Scriptura, Ierusalem tempus visitationis suae non cognovit,<span class="footnumber">(9)</span><span class="footnote">Cfr. <i>Lc</i>. 19,44.</span> atque Iudaei magna parte Evangelium non acceperunt, immo non pauci diffusioni eius se opposuerunt.<span class="footnumber">(10)</span><span class="footnote">Cfr. <i>Rom</i> 11,28.</span> Nihilominus, secundum Apostolum, Iudaei Deo, cuius dona et vocatio sine paenitentia sunt, adhuc carissimi manent propter Patres.<span class="footnumber">(11)</span><span class="footnote">Cfr. <i>Rom</i>. 11,28-29; Conc. Vat. II, Const. dogm. de Ecclesia, <i>Lumen Gentium</i>: A.A.S. 57 (1965) p. 20.</span> Una cum Prophetis eodemque Apostolo Ecclesia diem Deo soli notum expectat, quo populi omnes una voce Dominum invocabunt et "servient ei umero uno" (Soph 3,9).<span class="footnumber">(12)</span><span class="footnote">Cfr. <i>Is</i>. 66,23; <i>Ps</i>. 65,4; <i>Rom</i>. 11,11-32.</span></td>
    </tr>
    <tr>
      <td class="english">Since the spiritual patrimony common to Christians and Jews is thus so great, this sacred synod wants to foster and recommend that mutual understanding and respect which is the fruit, above all, of biblical and theological studies as well as of fraternal dialogues.</td>
      <td class="latin">Cum igitur adeo magnum sit patrimonium spirituale Christianis et Iudaeis commune, Sacra haec Synodus mutuam utriusque cognitionem et aestimationem, quae praesertim studiis biblicis et theologicis atque fraternis colloquiis obtinetur, fovere vult et commendare.</td>
    </tr>
    <tr>
      <td class="english">True, the Jewish authorities and those who followed their lead pressed for the death of Christ;<span class="footnumber">(13)</span><span class="footnote">Cf. <i>John</i>. 19:6</span> still, what happened in His passion cannot be charged against all the Jews, without distinction, then alive, nor against the Jews of today. Although the Church is the new people of God, the Jews should not be presented as rejected or accursed by God, as if this followed from the Holy Scriptures. All should see to it, then, that in catechetical work or in the preaching of the word of God they do not teach anything that does not conform to the truth of the Gospel and the spirit of Christ.</td>
      <td class="latin">Etsi auctoritates Iudaeorum cum suis asseclis mortem Christi urserunt,<span class="footnumber">(13)</span><span class="footnote">Cfr. <i>Io</i>. 19,6.</span> tamen ea quae in passione Eius perpetrata sunt nec omnibus indistincte Iudaeis tunc viventibus, nec Iudaeis hodiernis imputari possunt. Licet autem Ecclesia sit novus populus Dei, Iudaei tamen neque ut a Deo reprobati neque ut maledicti exhibeantur, quasi hoc ex Sacris Litteris sequatur. Ideo curent omnes ne in catechesi et in verbi Dei praedicatione habenda quidquam doceant, quod cum veritate evangelica et spiritu Christi non congruat.</td>
    </tr>
    <tr>
      <td class="english">Furthermore, in her rejection of every persecution against any man, the Church, mindful of the patrimony she shares with the Jews and moved not by political reasons but by the Gospel's spiritual love, decries hatred, persecutions, displays of anti-Semitism, directed against Jews at any time and by anyone.</td>
      <td class="latin">Praeterea, Ecclesia, quae omnes persecutiones in quosvis homines reprobat, memor communis cum Iudaeis patrimonii, nec rationibus politicis sed religiosa caritate evangelica impulsa, odia, persecutiones, antisemitismi manifestationes, quovis tempore et a quibusvis in Iudaeos habita, deplorat.</td>
    </tr>
    <tr>
      <td class="english">Besides, as the Church has always held and holds now, Christ underwent His passion and death freely, because of the sins of men and out of infinite love, in order that all may reach salvation. It is, therefore, the burden of the Church's preaching to proclaim the cross of Christ as the sign of God's all-embracing love and as the fountain from which every grace flows.</td>
      <td class="latin">Ceterum Christus, uti semper tenuit et tenet Ecclesia, propter peccata omnium hominum voluntarie passionem suam et mortem immensa caritate obiit, ut omnes salutem consequantur. Ecclesiae praedicantis ergo est annuntiare crucem Christi tamquam signum universalis Dei amoris et fontem omnis gratiae.</td>
    </tr>
    <tr id="5">
      <td class="english"><span class="sectionnumber">§5 </span>We cannot truly call on God, the Father of all, if we refuse to treat in a brotherly way any man, created as he is in the image of God. Man's relation to God the Father and his relation to men his brothers are so linked together that Scripture says: "He who does not love does not know God" (1 John 4:8).</td>
      <td class="latin"><span class="sectionnumber">§5 </span>Nequimus vero Deum omnium Patrem invocare, si erga quosdam homines, ad imaginem Dei creatos, fraterne nos gerere renuimus. Habitudo hominis ad Deum Patrem et habitudo hominis ad homines fratres adeo connectuntur, ut Scriptura dicat: "qui non diligit, non novit Deum" (1 Io 4,8).</td>
    </tr>
    <tr>
      <td class="english">No foundation therefore remains for any theory or practice that leads to discrimination between man and man or people and people, so far as their human dignity and the rights flowing from it are concerned.</td>
      <td class="latin">Fundamentum ergo tollitur omni theoriae vel praxi quae inter hominem et hominem, inter gentem et gentem, discrimen quoad humanam dignitatem et iura exinde dimanantia inducit.</td>
    </tr>
    <tr>
      <td class="english">The Church reproves, as foreign to the mind of Christ, any discrimination against men or harassment of them because of their race, color, condition of life, or religion. On the contrary, following in the footsteps of the holy Apostles Peter and Paul, this sacred synod ardently implores the Christian faithful to "maintain good fellowship among the nations" (1 Peter 2:12), and, if possible, to live for their part in peace with all men,<span class="footnumber">(14)</span><span class="footnote">Cf. <i>Rom</i>. 12:18</span> so that they may truly be sons of the Father who is in heaven.<span class="footnumber">(15)</span><span class="footnote">Cf. <i>Matt</i>. 5:45</span></td>
      <td class="latin">Ecclesia igitur quamvis hominum discriminationem aut vexationem stirpis vel coloris, condicionis vel religionis causa factam tamquam a Christi mente alienam, reprobat. Proinde, Christifideles Sacra Synodus, vestigia Sanctorum Apostolorum Petri et Pauli premens, ardenter obsecrat ut "conversationem... inter gentes habentes bonam" (1 Pt 2,12), si fieri potest, quod in eis est cum omnibus hominibus pacem habeant,<span class="footnumber">(14)</span><span class="footnote">Cf. <i>Rom</i> 12,18.</span> ita ut vere sint filii Patris qui in caelis est.<span class="footnumber">(15)</span><span class="footnote">Cf. <i>Mt</i> 5,45.</span></td>
    </tr>
    <tr>
      <td class="english"></td>
      <td class="latin"><i>Haec omnia et singula quae in hac Declaratione edicta sunt, placuerunt Sacrosancti Concilii Patribus. Et Nos, Apostolica a Christo Nobis tradita potestate, illa, una cum Venerabilibus Patribus, in Spiritu Sancto approbamus, decernimus ac statuimus et quae ita synodaliter statuta sunt ad Dei gloriam promulgari iubemus.</i></td>
    </tr>
    <tr>
      <td class="english"></td>
      <td class="latin">Romae, apud S. Petrum die XXVIII mensis octobris anno MCMLXV.</td>
    </tr>
    <tr>
      <td class="english"></td>
      <td class="latin">Ego <strong>PAULUS</strong> Catholicae Ecclesiae Episcopus</td>
    </tr>

    <tr>
      <td class="english"></td>
      <td class="latin"><strong>VACATIO LEGIS</strong></td>
    </tr>
    <tr>
      <td class="english"></td>
      <td class="latin"><strong>PRO DECRETIS PROMULGATIS IN SESSIONE VII</strong></td>
    </tr>
    <tr>
      <td class="english"></td>
      <td class="latin">Beatissimus Pater pro novis legibus, quae in modo promulgatis decretis continentur, statuit vacationem usque ad diem vigesimam nonam mensis iunii anni MCMLXVI, nempe usque ad festum Ss. Apostolorum Petri et Pauli proximi anni.</td>
    </tr>
    <tr>
      <td class="english"></td>
      <td class="latin">Interea Summus Pontifex normas edet ad praedictas leges exsequendas.</td>
    </tr>
    <tr>
      <td class="english"></td>
      <td class="latin">† PERICLES FELICI</td>
    </tr>
    <tr>
      <td class="english"></td>
      <td class="latin"><i>Archiepiscopus tit. Samosatensis
          <br>Ss. Concilii Secretarius Generalis</i></td>
    </tr>
  </table>





  <br><br><br><br>
</body>

<script src="Utilities/script.js"></script>